---
title: To samo miejsce może być zupełnie inne
date: 2024-08-11 10:49:03
publish: "true"
slug: droga
---
Jest taka przypowieść o rybaku i biznesmenie: 

> Pewnego razu nad brzegiem morza w małej wiosce rybackiej siedział rybak i odpoczywał po połowie. Obok niego stała łódź pełna świeżo złowionych ryb. Do rybaka podszedł biznesmen, który był na wakacjach w tym regionie.
> 
> Biznesmen: "Dlaczego nie wypłynąłeś na połów wcześniej i nie zostałeś na morzu dłużej, aby złowić więcej ryb?"
> 
> Rybak: "Złowiłem wystarczająco dużo, aby wyżywić swoją rodzinę."
> 
> Biznesmen: "Ale co robisz z resztą dnia?"
> 
> Rybak: "Śpię do późna, łowię trochę ryb, bawię się z moimi dziećmi, robię sjestę z żoną, wieczorem idę do wioski, gdzie piję wino i gram na gitarze z moimi przyjaciółmi. Mam pełne i szczęśliwe życie."
> 
> Biznesmen: "Jestem absolwentem Harvardu i mogę ci pomóc. Powinieneś poświęcać więcej czasu na połów ryb. W ten sposób mógłbyś sprzedać więcej ryb, zarobić więcej pieniędzy i kupić większą łódź. Z większą łodzią mógłbyś łowić jeszcze więcej ryb i zarobić jeszcze więcej pieniędzy. Wkrótce miałbyś całą flotę łodzi rybackich. Zamiast sprzedawać ryby pośrednikowi, mógłbyś sprzedawać je bezpośrednio do przetwórni rybnej, a nawet otworzyć swoją własną przetwórnię. W ten sposób kontrolowałbyś cały proces – od połowu po przetwarzanie i dystrybucję. Oczywiście, musiałbyś opuścić tę małą wioskę rybacką i przenieść się do wielkiego miasta, gdzie mógłbyś zarządzać swoim rosnącym biznesem."
> 
> Rybak: "Ile czasu to wszystko by zajęło?"
> 
> Biznesmen: "Myślę, że około 15-20 lat."
> 
> Rybak: "A co potem?"
> 
> Biznesmen: "To jest właśnie najlepsza część. Kiedy przyjdzie odpowiedni moment, możesz sprzedać swoją firmę za miliony i przejść na emeryturę. Wtedy mógłbyś się przeprowadzić do małej wioski nad morzem, spać do późna, łowić trochę ryb, bawić się z dziećmi, robić sjestę z żoną, wieczorami chodzić do wioski, pić wino i grać na gitarze z przyjaciółmi."
> 
> Rybak: "Ale przecież ja to wszystko już mam."


To jest bardzo dobra przypowieść, której celem jest *przebudzenie* - zdanie sobie sprawy z tego, że często mamy już to na czym nam zależy, tylko nie zauważamy tego w pędzie codzienności. 

Mam jednak inną [perspektywę](/digital-garden/pov.md). 

Jestem tym rybakiem. Mam szczęśliwą rodzinę, dobre miejsce w życiu. Możnaby przyjąć, że leżę na tej plaży i przyglądam się falom. 

Czyli w teorii nie musiałbym robić niczego więcej. 

Tylko, że różnica, nad którą teraz tak intensywnie pracuję polega na tym, że cel do którego zmierzam to - owszem - jest to leżenie na plaży. Ale kiedy się podniosę i wrócę do domu, to tam będzie studio pełne kamer i ekranów, wyświetlających czekających na mnie Hackerów z całego świata, z którymi będę mógł podzielić się swoimi medytacjami, przemyśleniami i realnie zmieniać ich życie. 

Tego nie da się osiągnąć bez wykonania pracy, którą trzeba wykonać. 
