---
title: Kupowanie Klientów
date: 2024-08-11 10:58:04
publish: "true"
slug: kupowanie-klientow
---
Odnoszę ostatnio takie wrażenie, że cały *marketing* i inwestowanie w takie działania jak 

- nowa strona internetowa - jej design, copy, seo 
- reklamy
- sesje zdjęciowe, reelsy na instagram

robię po to, aby mieć więcej Klientów. Aby społeczność Hackerów była pełniejsza - aby było nas więcej. 

Tylko dość wyraźnie zdaję sobie sprawę z czegoś dość znamiennego: żadne z tych działań nie ma dla mnie podłoża: *będę miał więcej kasy z tych Klientów*. 

Te działania są po to, aby móc im *umożliwić* bycie w Hackerach. *Ułatwić* dołączenie. Tak *połączyć kropki* w ich umysłach, aby ułatwić *zrozumienie*, że to jest naprawdę najlepsze miejsce, w którym mogą się znaleźć. Ja tam będę dla nich. 

Więc w moim kalkulatorze ROI (return on investment), zwrot z inwestycji finansowej nie jest finansowy, tylko indywidualny: stanowi stworzenie relacji z kolejnym Hackerem, który mi *zaufał*. A ja wiem, że tego zaufania nie tylko nie zawiodę, ale dam o wiele więcej niż to, co było przez niego/nią oczekiwane po "społeczności". 

Oczywiście, chciałbym żyć tylko z tego. Odchodząc zupełnie na emeryturę w kwestiach technicznych. I tak będzie, ale to dzisiejsze *epiphany* było właśnie o tym, że przychód z działań w Hackerach to jest zupełnie wtórna kwestia. Pierwszą są ludzie. 

I teraz lecąc za 2 tygodnie do Szwecji poprowadzić twarde techniczne szkolenie robię to dla Rodziny, dla bezpieczeństwa finansowego, ale też... dla Hackerów. Po to, aby właśnie w ten (trudny i wymagający) sposób wygenerowaną nadwyżkę zainwestować w to, by było nas więcej.  